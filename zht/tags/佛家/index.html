<!DOCTYPE html>
<html lang="zh-Hant" dir="auto">

<head><meta charset="utf-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1, shrink-to-fit=no">
<meta name="robots" content="index, follow">
<title>佛家 | 不住色</title>
<meta name="keywords" content="">
<meta name="description" content="不住色 · 幫助深陷邪淫惡心中的人們重歸正途！">
<meta name="author" content="
">
<link rel="canonical" href="https://www.buzhuse.com/zht/tags/%E4%BD%9B%E5%AE%B6/">

<link rel="stylesheet" href="https://www.buzhuse.com/css/custom.css">
<link crossorigin="anonymous" href="/assets/css/stylesheet.min.7c1ae4adcddea74aacf02d46b9f6aec222bf55dee446b53f3d139248fdf25b76.css" integrity="sha256-fBrkrc3ep0qs8C1GufauwiK/Vd7kRrU/PROSSP3yW3Y=" rel="preload stylesheet" as="style">
<link rel="icon" href="https://www.buzhuse.com/favicon.ico">
<link rel="icon" type="image/png" sizes="16x16" href="https://www.buzhuse.com/favicon-16x16.png">
<link rel="icon" type="image/png" sizes="32x32" href="https://www.buzhuse.com/favicon-32x32.png">
<link rel="apple-touch-icon" href="https://www.buzhuse.com/apple-touch-icon.png">
<link rel="mask-icon" href="https://www.buzhuse.com/safari-pinned-tab.svg">
<meta name="theme-color" content="#2e2e33">
<meta name="msapplication-TileColor" content="#2e2e33">
<link rel="alternate" type="application/rss+xml" href="https://www.buzhuse.com/zht/tags/%E4%BD%9B%E5%AE%B6/index.xml">
<link rel="alternate" hreflang="zhs" href="https://www.buzhuse.com/tags/%E4%BD%9B%E5%AE%B6/">
<link rel="alternate" hreflang="zht" href="https://www.buzhuse.com/zht/tags/%E4%BD%9B%E5%AE%B6/">
<noscript>
    <style>
        #theme-toggle,
        .top-link {
            display: none;
        }

    </style>
    <style>
        @media (prefers-color-scheme: dark) {
            :root {
                --theme: rgb(29, 30, 32);
                --entry: rgb(46, 46, 51);
                --primary: rgb(218, 218, 219);
                --secondary: rgb(155, 156, 157);
                --tertiary: rgb(65, 66, 68);
                --content: rgb(196, 196, 197);
                --hljs-bg: rgb(46, 46, 51);
                --code-bg: rgb(55, 56, 62);
                --border: rgb(51, 51, 51);
            }

            .list {
                background: var(--theme);
            }

            .list:not(.dark)::-webkit-scrollbar-track {
                background: 0 0;
            }

            .list:not(.dark)::-webkit-scrollbar-thumb {
                border-color: var(--theme);
            }
        }

    </style>
</noscript><meta property="og:title" content="佛家" />
<meta property="og:description" content="不住色 · 幫助深陷邪淫惡心中的人們重歸正途！" />
<meta property="og:type" content="website" />
<meta property="og:url" content="https://www.buzhuse.com/zht/tags/%E4%BD%9B%E5%AE%B6/" /><meta property="og:image" content="https://www.buzhuse.com/papermod-cover.png"/><meta property="og:site_name" content="不住色" />

<meta name="twitter:card" content="summary_large_image"/>
<meta name="twitter:image" content="https://www.buzhuse.com/papermod-cover.png"/>

<meta name="twitter:title" content="佛家"/>
<meta name="twitter:description" content="不住色 · 幫助深陷邪淫惡心中的人們重歸正途！"/>

</head>

<body class="list" id="top">
<script>
    if (localStorage.getItem("pref-theme") === "dark") {
        document.body.classList.add('dark');
    } else if (localStorage.getItem("pref-theme") === "light") {
        document.body.classList.remove('dark')
    } else if (window.matchMedia('(prefers-color-scheme: dark)').matches) {
        document.body.classList.add('dark');
    }

</script>

<header class="header">
    <nav class="nav">
        <div class="logo">
            <a href="https://www.buzhuse.com/zht/" accesskey="h" title="不住色 (Alt + H)">不住色</a>
            <span class="logo-switches">
                <button id="theme-toggle" accesskey="t" title="(Alt + T)">
                    <svg id="moon" xmlns="http://www.w3.org/2000/svg" width="24" height="24" viewBox="0 0 24 24"
                        fill="none" stroke="currentColor" stroke-width="2" stroke-linecap="round"
                        stroke-linejoin="round">
                        <path d="M21 12.79A9 9 0 1 1 11.21 3 7 7 0 0 0 21 12.79z"></path>
                    </svg>
                    <svg id="sun" xmlns="http://www.w3.org/2000/svg" width="24" height="24" viewBox="0 0 24 24"
                        fill="none" stroke="currentColor" stroke-width="2" stroke-linecap="round"
                        stroke-linejoin="round">
                        <circle cx="12" cy="12" r="5"></circle>
                        <line x1="12" y1="1" x2="12" y2="3"></line>
                        <line x1="12" y1="21" x2="12" y2="23"></line>
                        <line x1="4.22" y1="4.22" x2="5.64" y2="5.64"></line>
                        <line x1="18.36" y1="18.36" x2="19.78" y2="19.78"></line>
                        <line x1="1" y1="12" x2="3" y2="12"></line>
                        <line x1="21" y1="12" x2="23" y2="12"></line>
                        <line x1="4.22" y1="19.78" x2="5.64" y2="18.36"></line>
                        <line x1="18.36" y1="5.64" x2="19.78" y2="4.22"></line>
                    </svg>
                </button>
                <ul class="lang-switch"><li>|</li>
                    <li>
                        <a href="https://www.buzhuse.com/" title="简体中文"
                            aria-label="简体中文">简体中文</a>
                    </li>
                </ul>
            </span>
        </div>
        <ul id="menu">
            <li>
                <a href="https://www.buzhuse.com/zht/search/" title="搜尋">
                    <span>搜尋</span>
                </a>
            </li>
            <li>
                <a href="https://www.buzhuse.com/zht/posts/weihai" title="邪淫危害">
                    <span>邪淫危害</span>
                </a>
            </li>
            <li>
                <a href="https://www.buzhuse.com/zht/posts/jiese" title="戒色之路">
                    <span>戒色之路</span>
                </a>
            </li>
            <li>
                <a href="https://www.buzhuse.com/zht/posts/yangsheng" title="養生之道">
                    <span>養生之道</span>
                </a>
            </li>
            <li>
                <a href="https://www.buzhuse.com/zht/posts/jingdian" title="經典學習">
                    <span>經典學習</span>
                </a>
            </li>
            <li>
                <a href="https://www.buzhuse.com/zht/posts/xiuxing" title="修行人生">
                    <span>修行人生</span>
                </a>
            </li>
        </ul>
    </nav>
</header>
<main class="main"> 
<header class="page-header"><div class="breadcrumbs"><a href="https://www.buzhuse.com/zht/">首頁</a>&nbsp;»&nbsp;<a href="https://www.buzhuse.com/zht/tags/">文章標簽</a></div>
  <h1>
    佛家
    <a href="index.xml" title="RSS" aria-label="RSS">
      <svg xmlns="http://www.w3.org/2000/svg" viewBox="0 0 24 24" fill="none" stroke="currentColor" stroke-width="2"
        stroke-linecap="round" stroke-linejoin="round" height="23">
        <path d="M4 11a9 9 0 0 1 9 9" />
        <path d="M4 4a16 16 0 0 1 16 16" />
        <circle cx="5" cy="19" r="1" />
      </svg>
    </a>
  </h1>
</header>

<article class="post-entry tag-entry"> 
  <header class="entry-header">
    <h2>楞嚴經・四種清淨明誨
    </h2>
  </header>
  <div class="entry-content">
    <p>唐天竺 · 沙門般剌密帝 譯
佛告阿難：「汝常聞我毗奈耶中，宣說修行三決定義。所謂：攝心為戒，因戒生定，因定發慧，是則名為三無漏學。阿難，云何攝心，我名為戒？」
「若諸世界六道眾生，其心不淫，則不隨其生死相續。汝修三昧，本出塵勞，淫心不除，塵不可出。縱有多智，禪定現前，如不斷淫，必落魔道：上品魔王、中品魔民、下品魔女。彼等諸魔，亦有徒眾，各各自謂成無上道。我滅度後末法之中，多此魔民，熾盛世間，廣行貪淫，為善知識，令諸眾生落愛見坑，失菩提路。汝教世人修三摩地，先斷心淫，是名如來先佛世尊，第一決定清淨明誨。是故阿難，若不斷淫，修禪定者，如蒸砂石，欲成其飯，經百千劫，只名熱砂。何以故？此非飯本，砂石成故。汝以淫身求佛妙果，縱得妙悟，皆是淫根，根本成淫，輪轉三途，必不能出。如來涅槃，何路修證？必使淫機，身心俱斷，斷性亦無，於佛菩提，斯可希冀。如我此說，名為佛說；不如此說，即波旬說。」
「阿難，又諸世界六道眾生，其心不殺，則不隨其生死相續。汝修三昧，本出塵勞，殺心不除，塵不可出。縱有多智，禪定現前，如不斷殺，必落神道：上品之人為大力鬼，中品則為飛行夜叉、諸鬼帥等，下品當為地行羅剎。彼諸鬼神亦有徒眾，各各自謂成無上道。我滅度後，末法之中，多此鬼神，熾盛世間，自言食肉得菩提路。阿難，我令比丘食五淨肉，此肉皆我神力化生，本無命根。汝婆羅門，地多蒸濕，加以砂石，草菜不生。我以大悲神力所加，因大慈悲假名為肉，汝得其味。奈何如來滅度之後，食眾生肉，名為釋子？汝等當知，是食肉人，縱得心開似三摩地，皆大羅剎，報終必沉生死苦海，非佛弟子。如是之人，相殺相吞，相食未已，云何是人得出三界？汝教世人修三摩地，次斷殺生，是名如來先佛世尊，第二決定清淨明誨。是故阿難，若不斷殺，修禪定者，譬如有人，自塞其耳，高聲大叫，求人不聞，此等名為欲隱彌露。清淨比丘及諸菩薩，於歧路行，不蹋生草，況以手拔，云何大悲，取諸眾生血肉充食？若諸比丘，不服東方絲、綿、絹、帛，及是此土靴、履、裘、毳、乳、酪、醍醐，如是比丘於世真脫，酬還宿債，不遊三界。何以故？服其身分，皆為彼緣，如人食其地中百谷，足不離地。必使身心，於諸眾生，若身身分，身心二途，不服不食，我說是人真解脫者。如我此說，名為佛說；不如此說，即波旬說。」
「阿難，又復世界六道眾生，其心不偷，則不隨其生死相續。汝修三昧，本出塵勞，偷心不除，塵不可出。縱有多智，禪定現前，如不斷偷，必落邪道：上品精靈、中品妖魅、下品邪人。諸魅所著，彼等群邪亦有徒眾，各各自謂成無上道。我滅度後，末法之中多此妖邪，熾盛世間，潛匿奸欺，稱善知識，各自謂已得上人法。詃惑無識，恐令失心，所過之處，其家耗散。我教比丘循方乞食，令其捨貪，成菩提道。諸比丘等，不自熟食，寄於殘生，旅泊三界，示一往還，去已無返。云何賊人，假我衣服，裨販如來，造種種業，皆言佛法？卻非出家，具戒比丘，為小乘道，由是疑誤，無量眾生，墮無間獄。若我滅後，其有比丘，發心決定，修三摩地，能於如來形象之前，身燃一燈，燒一指節，及於身上爇一香炷，我說是人，無始宿債，一時酬畢，長揖世間，永脫諸漏。雖未即明無上覺路，是人於法，已決定心。若不為此，捨身微因，縱成無為，必還生人，酬其宿債，如我馬麥，正等無異。汝教世人修三摩地，後斷偷盜，是名如來先佛世尊，第三決定清淨明誨。是故阿難，若不斷偷，修禪定者，譬如有人，水灌漏卮，欲求其滿，縱經塵劫，終無平復。若諸比丘，衣缽之餘，分寸不畜，乞食餘分，施餓眾生。於大集會，合掌禮眾，有人捶詈，同於稱讚。必使身心，二俱捐捨，身肉骨血，與眾生共。不將如來不了義說，回為己解，以誤初學，佛印是人，得真三昧。如我所說，名為佛說；不如此說，即波旬說。」
「阿難，如是世界六道眾生，雖則身心無殺、盜、淫，三行已圓，若大妄語，即三摩地不得清淨，成愛見魔，失如來種。所謂：未得謂得，未證言證。或求世間尊勝第一，謂前人言：我今已得須陀洹果、斯陀含果、阿那含果、阿羅漢道、闢支佛乘、十地地前諸位菩薩。求彼禮懺，貪其供養，是一顛迦，銷滅佛種。如人以刀斷多羅木，佛記是人，永殞善根，無復知見，沉三苦海，不成三昧。我滅度後，敕諸菩薩及阿羅漢，應身生彼末法之中，作種種形，度諸輪轉。或作沙門、白衣、居士、人王、宰官、童男、童女，如是乃至淫女、寡婦、奸偷、屠販，與其同事，稱讚佛乘，令其身心入三摩地。終不自言：我真菩薩、真阿羅漢，洩佛密因，輕言未學；唯除命終，陰有遺付。云何是人，惑亂眾生，成大妄語？汝教世人修三摩地，後復斷除諸大妄語，是名如來先佛世尊第四決定清淨明誨。是故阿難，若不斷其大妄語者，如刻人糞為旃檀形，欲求香氣，無有是處。我教比丘直心道場，於四威儀，一切行中，尚無虛假，云何自稱得上人法？譬如窮人妄號帝王，自取誅滅，況復法王，如何妄竊？因地不真，果招紆曲，求佛菩提，如噬臍人，欲誰成就？若諸比丘，心如直弦，一切真實，入三摩地，永無魔事，我印是人，成就菩提無上知覺。如我所說，名為佛說；不如此說，即波旬說。」
（2022 年 12 月 31 日整理自《壽康寶鑒》增附與「佛弟子文庫」）</p>
  </div>
  <footer class="entry-footer">

<span title='2022-12-31 08:00:00 +0800 +0800'>2022年12月31日</span></footer>
  <a class="entry-link" aria-label="post link to 楞嚴經・四種清淨明誨" href="https://www.buzhuse.com/zht/posts/jingdian/qingjingminghui/"></a>
</article>

<article class="post-entry tag-entry"> 
  <header class="entry-header">
    <h2>《般若波羅蜜多心經》
    </h2>
  </header>
  <div class="entry-content">
    <p>唐 三藏法師玄奘 譯  觀自在菩薩，行深般若波羅蜜多時，照見五蘊皆空，度一切苦厄。
舍利子！色不異空，空不異色；色即是空，空即是色，受想行識亦復如是。
舍利子！是諸法空相，不生不滅，不垢不淨，不增不減。
是故，空中無色，無受想行識；無眼耳鼻舌身意；無色聲香味觸法；
無眼界，乃至無意識界；無無明，亦無無明盡，乃至無老死，亦無老死盡；
無苦集滅道；無智亦無得。以無所得故，菩提薩埵。
依般若波羅蜜多故，心無罣礙；無罣礙故，無有恐怖，遠離顛倒夢想，究竟涅槃。
三世諸佛，依般若波羅蜜多故，得阿耨多羅三藐三菩提。
故知：般若波羅蜜多是大神咒，是大明咒，是無上咒，是無等等咒，能除一切苦，真實不虛。
故說般若波羅蜜多咒，即說咒曰：揭諦揭諦，波羅揭諦，波羅僧揭諦，菩提薩婆訶。
（2022 年 9 月 4 日整理）</p>
  </div>
  <footer class="entry-footer">

<span title='2022-09-04 09:20:00 +0800 +0800'>2022年9月4日</span></footer>
  <a class="entry-link" aria-label="post link to 《般若波羅蜜多心經》" href="https://www.buzhuse.com/zht/posts/jingdian/xinjing/"></a>
</article>
    </main>
    <div align="center" style="margin: 0 20px; font-size: 18px;">建站宗旨：幫助深陷邪淫惡習中的人們重歸正途！</div>
<br>
<div align="center" style="font-size: 16px">投稿、糾錯、投訴、合作等請聯系：<a href="mailto:contact@buzhuse.com">contact@buzhuse.com</a></div>
<footer class="footer">
    <span>Made with <a href="https://gohugo.io/">Hugo</a> | Theme <a href="https://github.com/adityatelange/hugo-PaperMod">PaperMod</a> | </span>
    <span>&copy; 2023 <a href="https://www.buzhuse.com/zht/">不住色</a></span>
    
</footer>
<a href="#top" aria-label="go to top" title="Go to Top (Alt + G)" class="top-link" id="top-link" accesskey="g">
    <svg xmlns="http://www.w3.org/2000/svg" viewBox="0 0 12 6" fill="currentColor">
        <path d="M12 6H0l6-6z" />
    </svg>
</a>

<script>
    let menu = document.getElementById('menu')
    if (menu) {
        menu.scrollLeft = localStorage.getItem("menu-scroll-position");
        menu.onscroll = function () {
            localStorage.setItem("menu-scroll-position", menu.scrollLeft);
        }
    }

    document.querySelectorAll('a[href^="#"]').forEach(anchor => {
        anchor.addEventListener("click", function (e) {
            e.preventDefault();
            var id = this.getAttribute("href").substr(1);
            if (!window.matchMedia('(prefers-reduced-motion: reduce)').matches) {
                document.querySelector(`[id='${decodeURIComponent(id)}']`).scrollIntoView({
                    behavior: "smooth"
                });
            } else {
                document.querySelector(`[id='${decodeURIComponent(id)}']`).scrollIntoView();
            }
            if (id === "top") {
                history.replaceState(null, null, " ");
            } else {
                history.pushState(null, null, `#${id}`);
            }
        });
    });

</script>
<script>
    var mybutton = document.getElementById("top-link");
    window.onscroll = function () {
        if (document.body.scrollTop > 800 || document.documentElement.scrollTop > 800) {
            mybutton.style.visibility = "visible";
            mybutton.style.opacity = "1";
        } else {
            mybutton.style.visibility = "hidden";
            mybutton.style.opacity = "0";
        }
    };

</script>
<script>
    document.getElementById("theme-toggle").addEventListener("click", () => {
        if (document.body.className.includes("dark")) {
            document.body.classList.remove('dark');
            localStorage.setItem("pref-theme", 'light');
        } else {
            document.body.classList.add('dark');
            localStorage.setItem("pref-theme", 'dark');
        }
    })

</script>
</body>

</html>
