<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>道經 on 不住色</title>
    <link>https://www.buzhuse.com/zht/series/%E9%81%93%E7%B6%93/</link>
    <description>Recent content in 道經 on 不住色</description>
    <image>
      <url>https://www.buzhuse.com/papermod-cover.png</url>
      <link>https://www.buzhuse.com/papermod-cover.png</link>
    </image>
    <generator>Hugo -- gohugo.io</generator>
    <language>zh-Hant</language>
    <lastBuildDate>Mon, 12 Jun 2023 08:00:00 +0800</lastBuildDate><atom:link href="https://www.buzhuse.com/zht/series/%E9%81%93%E7%B6%93/index.xml" rel="self" type="application/rss+xml" />
    <item>
      <title>太上清靜經</title>
      <link>https://www.buzhuse.com/zht/posts/jingdian/qingjingjing/</link>
      <pubDate>Mon, 12 Jun 2023 08:00:00 +0800</pubDate>
      
      <guid>https://www.buzhuse.com/zht/posts/jingdian/qingjingjing/</guid>
      <description>第一章 老君曰：大道無形，生育天地。大道無情，運行日月。大道無名，長養萬物。吾不知其名，強名曰道。
第二章 夫道者，有清有濁，有動有靜。天清地濁，天動地靜。男清女濁，男動女靜。降本流末，而生萬物。
第三章 清者濁之源，動者靜之基。人能常清靜，天地悉皆歸。
第四章 夫人神好清，而心擾之。人心好靜，而慾牽之。
第五章 常能遣其慾，而心自靜。澄其心，而神自清。自然六慾不生，三毒消滅。
第六章 所以不能者，為心未澄，慾未遣也。
第七章 能遣之者，內觀其心，心無其心。外觀其形，形無其形。遠觀其物，物無其物。三者既無，唯見於空。
第八章 觀空亦空，空無所空。所空既無，無無亦無。無無既無，湛然常寂。寂無所寂，慾豈能生。慾既不生，即是真靜。
第九章 真常應物，真常得性。常應常靜，常清靜矣。
第十章 如此清靜，漸入真道。既入真道，名為得道。雖名得道，實無所得。為化眾生，名為得道。能悟之者，可傳聖道。
第十一章 太上老君曰：上士無爭，下士好爭。上德不德，下德執德。執著之者，不明道德。
（2023 年 6 月 12 日整理自「黃庭書院」《經典讀本 · 貳五 · 中》）</description>
    </item>
    
  </channel>
</rss>
